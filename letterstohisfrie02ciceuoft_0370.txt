CICERO

XV

PLANCUS CICERONI

Ad Cularonem, A.u.c. 711.

1 His litteris scriptis, quae postea accidissent, scire
te ad rempublicam putavi pertinere. Sedulitas mea,
ut spero, et mihi et reipublicae tulit fructum. Nam-
que assiduis internuntiis cum Lepido egi, ut, omissa
omni contentione reconciliataque voluntate nostra,
communi consilio reipublicae succurreret3 se, liberos
Urbemque pluris quam unum perditum abiectumque
latronem putaret3 obsequioque meo, si ita faceret,

2 ad omnes res abuteretur. Profeci ; itaque per
Laterensem internuntium fidem mihi dedit, se
Antonium, si prohibere provincia sua non potuisset,
bello persecuturum ; me, ut venirem copiasque con-
iungerem, rogavit ; eoque magis, quod et Antonius
ab equitatu firmus esse dicebatur, et Lepidus ne
mediocrem quidem equitatum habebat. Nam etiam
ex paucitate eius, non multis ante diebus, decem, qui
optimi fuerant, ad me transierant* Quibus rebus
ego cognitis, cunctatus non sum ; in cursu bonorum

3 consiliorum Lepidum adiuvandum putavi. Adventus
meus quid profecturus esset, vidi 3 vel quod equitatu
meo persequi atque opprimere equitatum eius pos-

⁰ Grenoble.
ὃ The reference is to Ep. 11.

340

 

