 

CICERO

quotidie. Comitia tamen, quando ex his pendes,
quantum facere possumus, quod multis de causis
reipublicae arbitramur conducere, in Ianuarium
mensem protrudimus. Vince igitur et vale.

XXVII

CICERO LEPIDO s-
Romae, tim-c· 711.

1 Quod mihi, pro summa erga te benevolentia,
magnae curae est, ut quam amplissima dignitate sis,
moleste tuli, te senatui gratias non egisse, cum esses
¹ab eo ordine ornatus summis honoribus. Pacis inter

cives conciliandae te cupidum esse, laetor. Eam si a
servitute seiungis‚ consules et reipublicae et dignitati
tuae ; sin ista pax perditum hominem in possessionem
impotentissimi dominatus restitutura est, hoc animo
scito esse omnes sanos, ut mortem servituti ante-

2 ponant. Itaque sapientius, meo quidem iudicio, facies,
si te in istam pacificationem non interpones, quae
neque senatui neque populo nec cuiquam bono pro-
batur. Sed haec audies ex aliis aut certior fies
litteris. Tu pro tua prudentia, quid optimum factu
sit, videbis.

886

 

