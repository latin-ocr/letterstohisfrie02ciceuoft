CICERO

occurrit, quid scribam. Nostras enim res in actis
perferri ad te certo scio; tuas autem ignoramus.
Tamquam enim clausa sit Asia, sic nihil perfertur ad
nos praeter rumores de oppresso Dolabella, satis illos
2 quidem constantes, sed adhuc sine auctore. Nos,
confectum bellum cum putaremus, repente a Lepido
tuo in summam sollicitudinem adducti sumus. Ita-
que persuade tibi, maximam reipublicae spem in te
et in tuis copiis esse. Firmos omnino exereitus habe-
mus ; sed tamen, ut omnia, ut spero, prospere pro-
cedant, multum interest te venire. Exigua enim spes
est reipublicae ε nam nullam non libet dicere : sed,
’ quaecumque est, ea despondetur anno consulatus tui.

Vale.
X

Μ. Τ. C S. P. D. C. CASSIO
Romae, ,ms-c. 711.

1 Lepidus, tuus affinis, meus familiaris, pridie Kal.
Quintiles sententiis omnibus hostis a senatu iudicatus
est ceterique, qui una cum illo a republica defecerunt ;
quibus tamen ad sanitatem redeundi ante Kal.
Septemb. potestas facta est. Fortis sane senatus,
sed maxime spe subsidi tui. Bellum quidem, cum
haec scribebam, sane magnum erat, scelere et levitate

⁸ See note e on 2, 2.
540

 

