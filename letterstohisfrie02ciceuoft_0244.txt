CICERO

pulsus his quoque locis, rursus alias regiones petere
cogatur, ut tu te vel Athenas vel in quamvis quietam
recipias civitatem. Quod si eris facturus, velim mihi
scribas, ut ego, si ullo modo potero, ad te advolem.
Quaecumque de tua dignitate ab imperatore erunt
impetranda, qua est humanitate Caesar, facillimum
erit ab eo tibi ipsi impetrare ; et meas tamen preces
apud eum non minimum auctoritatis habituras puto.
Erit tuae quoque fidei et humanitatis curare, ut is
tabellarius, quem ad te misi, reverti possit ad me, et
a te mihi litteras referat.

X

M. CICERO S. D. P. DOLABELLAE
Romae, A.u.c. 708—709.

1 Non sum ausus Salvio nostro nihil ad te litterarum
dare ; nec mehercule habebam, quid scriberem, nisi
te a me mirabiliter amari; de quo, etiam nihil
scribente me, te non dubitare, certo scio. Omnino
mihi magis litterae sunt exspectandae a te, quam a
me tibi. Nihil enim Romae geritur, quod te putem
scire curare, nisi forte scire vis me inter Niciam
nostrum et Vidium iudicem esse. Profert alter (ut
opinor) duobus versiculis expensum Niciae, alter Ari-

⁴² Salvius was a literary slave of Atticus.

⁶ Nicias Curtius of Cos, a grammarian, and an intimate
friend of Dolabella.

⁰ Vidius produces some aeknowledgments of a loan,
possibly in Nicias's handwritjng, but Nicias declares them
to be a forgery. Versus can describe a “ line ” in a legal
document as well as a “line of poetry.”

214-

