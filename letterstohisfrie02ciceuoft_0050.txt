CICERO

non, exsulem esse non incommodiore loco, quam si

6 Rhodum aut Mitylenas me contulissem. Haec tecum
coram malueram 3 sed quia longius fiebat, volui per
litteras eadem, ut haberes, quid diceres, si quando
in vituperatores meos incidisses. Sunt enim, qui,
cum meus interitus nihil fuerit reipublicae profuturus,
criminis loco putent esse, quod vivam. Quibus ego
certo scio non videri satis multos perisse ; qui, si me
audissent, quamvis iniqua pace, honeste tamen vive-
rent ; armis enim inferiores, non causa fuissent.
Habes epistulam verbosiorem fortasse, quam velles.
Quod tibi ita videri putabo, nisi mihi longiorem
remiseris. Ego, si, quae volo, expediero, brevi
tempore te, ut spero, videbo.

IV

Μ. Τ. C. S. D. M, MAmo

Romae, A.u.c. 708.

A. d. 1x. Kal. in Cumanum veni cum Libone tuo
vel nostro potius. In Pompeianum statim cogito,
sed faciam ante te certiorem. Te cum semper valere
cupio, tum certe, dum hic sumus. Vides enim,

⁰ Father-in-law of Sextus Pompeius. His sister Scribonia
was the wife of Aug-ustus.

20

