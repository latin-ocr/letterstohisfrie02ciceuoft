CICERO

infidelitatem exercitus eius, non dubitandum putavi,
quin succurrerem meque communi periculo offerrem.
Sciebam enim, etsi cautius illud erat consilium, ex-
spectare me ad Isaram, dum Brutus traiiceret exerci-
tum, et cum collega consentiente, exercitu 'concordi
et bene de republica sentiente, sicut milites faciunt,
hostibus obviam ire, tamen, si quid Lepidus bene
sentiens detrimenti cepisset, hoc omne assignatum
iri aut pertinaciae meae aut timori videbam, si aut
hominem offensum mihi, coniunctum cum republica
‘non sublevassem, aut ipse a certamine belli tam
3 necessarii me removissem. Itaque potius periclitari
volui, si possem mea praesentia et Lepidum tueri
et exercitum facere meliorem, quam nimis cautus
videri. Sollicitiorem certe hominem, non suis con-
tractis, neminem puto fuisse. Nam, quae res nullam
habebat dubitationem, si exercitus Lepidi absit, *ea
nunc magnam affert sollicitudinem, magnumque
habet casum. Mihi enim si contigisset, ut prior
occurrerem Antonio, non mehercules horam con-
stitisset3 tantum ego et mihi confido et perculsas illius
copias Ventidique mulionis castra despicio. Sed non
possum non exhorrescere, si quid intra cutem subest
ulceris, quod prius nocere potest, quam sciri curarique
possit. Sed certe, nisi uno loco me tenerem, mag-

‘2 See note a on xvii. 1.

350

