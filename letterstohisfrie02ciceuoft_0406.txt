CICERO

iam tueri eum et diligere fuit mihi neeesse 3 vel quod
ipse, quoad ego nosse potui, moderatissimi atque
humanissimi fuit sensus3 vel quod ex tam insigni
amicitia mea atque Caesaris hunc, fih' loeo et illius et
vestro iudicio substitutum, non proinde habere, turpe
6 mihi videtur. Sed, quidquid tibi scribo, dolenter
mehercule magis quam inimice facio. Quod vivit
Antonius hodie, quod Lepidus una est, quod exercitus
habent non contemnendos, quod sperant, quod
audent, omne Caesari acceptum referre possunt.
Neque ego superiora repetam; sed ex eo tempore,
quo ipse mihi professus est se venire, si venire
voluisset, aut oppressum iam bellum esset, aut in
aversissimam illis Hispaniam cum detrimento eorum
maximo extrusum. Quae mens eum, aut quorum
consilia a tanta gloria, sibi vero etiam necessaria ac
salutari, avocarint, et ad cogitationem consulatus
bimestris summo 011111 terrore hominum et insulsa
cum efflagitatione tratulerint, exputare non possum.
7 Multum in hac re mihi videntur necessarii eius et
reipublicae et ipsius causa proficere posse ; plurimum,
ut puto, tu quoque, cuius ille tanta merita habet,

quanta nemo praeter me ι numquam enim obliviscar

876

