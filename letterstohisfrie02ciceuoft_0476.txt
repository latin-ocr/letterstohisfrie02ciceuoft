CICERO

Graeceius est subsecutus, tamen ex Graeceio poteris
2 cognoscere. Caput autem est hoc, quod te diligentis-
sime percipere et meminisse velim, ut ne in libertate
et salute populi Romani conservanda auctoritatem
senatus exspectes, nondum liberi, ne et tuum factum
condemnes (nullo enim publico consilio rempublicam
liberavisti, quo etiam est res illa maior et clarior), et
adulescentem, vel puerum potius, Caesarem, iudices
temere fecisse, qui tantam causam publicam privato
consilio susceperit ; denique homines rusticos, sed
fortissimos viros civesque optimos, dementes fuisse
iudices, primum milites veteranos, commilitones tuos,
deinde legionem Martiam, legionem Quartam, quae
suum consulem hostem iudicaverunt seque ad salutem
reipublicae defendendam contulerunt. Voluntas
senatus pro auctoritate haberi debet, cum auctoritas
3 impeditur metu. Postremo suscepta tibi causa iam
bis est, ut non sit integrum, primum Idibus Martiis,
deinde proxime, exercitu novo et copiis comparatis.
Quamobrem ad omnia ita paratus, ita animatus debes
esse, non ut nihil facias, nisi iussus, sed ut ea geras,
quae ab omnibus summa cum admiratione laudentur.

⁰ A friend, and perhaps a leyatus of D. Brutus.
ὸ Octavius was not more than eighteen at this timez the

‘⁶ public responsibility ” was his definite defiance of Antony, '

including his enlistment of the men mentioned below, the
veterans of Julius Caesar, whom he won over first at
Calatia and Casilinum (Vell. ii. 61).

446

