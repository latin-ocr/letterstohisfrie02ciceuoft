CICERO

num periculum ipse Lepidus, magnum ea pars
exercitus adiret, quae bene de republica sentit.
Magnam etiam perditi hostes accessionem sibi
fecissent, si quas copias a Lepido abstraxissent.
Quae si adventus meus represserit, agam gratias
fortunae constantiaeque meae, quae ad hanc ex-
4 perientiam excitavit. Itaque a. d. xn. Kalend. Iun.
ab Isara castra movi ; pontem tamen, quem in Isara
feceram, castellis duobus ad capita positis, reliqui
praesidiaque ibi firma posui, ut venienti Bruto exer-

cituique eius sine mora transitus esset paratus. Ipse,
ut spero, diebus octo, quibus has litteras dabam,

cum Lepidi copiis me coniungam.

XIX

CICERO PLANCO

Romae, A.u.c. 711.

1 Quamquam gratiarum actionem a te non desi-
derabam, cum te re ipsa atque animo scirem esse
gratissimum, tamen (fatendum est enim) fuit ea mihi
periucunda. Sic enim vidi, quasi ea, quae oculis cer-
nuntur, me a te amari. Dices, quid antea ? Semper
equidem; sed numquam illustrius. Litterae tuae
mirabiliter gratae fuerunt senatui, cum rebus ipsis,

⁰ i.e.. ‘⁴ did you not think I loved you before Ρ ”
352

