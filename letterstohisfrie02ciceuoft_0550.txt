CICERO

ei mortuo paret, quem vivum ferre non poterat?
cuius aera refigere debebamus, eius etiam chirographa
defendimus? “At enim ita decrevimus.” Fecimus
id quidem, temporibus cedentes, quae valent in
republica plurimum3 sed immoderate quidam et
ingrate nostra facilitate abutuntur. Verum haec
propediem et multa alia coram. Interim sic tibi
persuadeas, mihi cum reipublicae, quam semper
habui carissimam, tum amoris nostri causa, maximae
curae esse tuam dignitatem. Da operam, ut valeas.

II

M. Τ. C. S. P. D. C. CASSIO
Romae, ΛΑΜ). 710.

1 Vehementer laetor, tibi probari sententiam et
orationem meam3 qua si saepius uti liceret, nihil
esset negoti libertatem et rempublicam reciperare.
Sed homo amens et perditus multoque nequior, quam
ille ipse, quem tu nequissimum occisum esse dixisti,
caedis initium quaerit 3 nullamque aliam ob causam
me auctorem fuisse Caesaris interficiendi criminatur,
nisi ut in me veterani incitentur. Quod ego pericu-
lum non extimesco, modo vestri facti gloriam cum
mea laude communicet. Ita nec Pisoni, qui in eum

⁶ This decree, recognizing and sanctioning the acta of
Caesar, was passed on March 17th at the meeting of the
Senate in the Temple of Tellus, and probably confirmed by
the people early in April.

⁶ The First Philippic.

⁶ Antony. ⁰ Caesar.

520

