CICERO

et inconstantes recitasset litteras Lepidi. Sub eas
statim recitatae sunt tuae, non sine magnis quidem
clamoribus. Cum rebus enim ipsis essent et studiis.
beneficiisque in rempublicam gratissimae, tum erant
gravissimis verbis ac sententiis. Flagitare senatus
institit Cornutum, ut referret statim de tuis litteris.
Ille, se considerare velle. Cum ei magnum con-
vicium fieret cuncto a senatu, quinque tribuni plebei
retulerunt. Servilius rogatus rem distulit ; ego eam
sententiam dixi, cui sunt assensi ad unum. Ea quae
2 fuerit, ex senatus consulto cognosces. Tu, quam-
quam consilio non eges, vel abundas potius, tamen
hoc animo esse debes, ut nihil huc reicias, neve in
rebus tam subitis tamque angustis a senatu con-
silium petendum putes. Ipse tibi sis senatus ; quo-
cumque te ratio reipublicae ducet, sequare. Cures,
ut ante factum aliquod a te egregium audiamus, quam
futurum putarimus. Illud tibi promitto, quidquid a
te erit factum, id senatum, non modo ut fideliter, sed

etiam ut sapienter factum, comprobaturum.

⁰ For motions made by tribunos of the plebs in the
Senate see Phil. iii. 13, and vii. l.

344

